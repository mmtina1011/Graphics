# Freeform curves

Ebben a feladatban Lagrange, Bézier és Catmull-Rom spline editort kell világ-koordinátarendszerben megvalósítani. A teljes paramétertartomány minden görbe esetében a [0,1] intervallum. A Lagrange és Catmull-Rom görbék ezt úgy osztják fel csomóértékekkel, hogy az egymás utáni csomóértékek különbsége arányos legyen a kontrollpontok távolságával. A pontméret 10-es a vonalvastagság 2. A kontrollpontok színe maximális intenzitású piros, a görbe pedig maximális intenzitású sárga. A fénykép (viewport) teljes mértékben lefedi a 600x600 felbontású alkalmazói ablakot. A virtuális világban a távolság mértékegysége [m], azaz méter.
Kezdetben a kameraablak közepe a világ-koordinátarendszer origójában van, mérete pedig 30x30 [m]. A kameraablakot a felhasználó billentyűlenyomásokkal változtathatja, azt tologathatja (pan) és nagyíthat (zoom): ’Z’: A kameraabla méretét 1.1-szeresére növeli a középpont megtartása mellett (zoom-out). ’z’: A kameraabla méretét 1/1.1-szeresére csökkenti a középpont megtartása mellett (zoom-in). ’P’: A kameraablakot jobbra 1 méterrel eltolja (pan). ’p’: A kameraablakot balra 1 méterrel eltolja (pan).

Ezen billentyűk megnyomásának hatására az aktuális görbe képe az új kameraablaknak megfelelően azonnal változik.

A következőleg definiált görbe típusát az alábbi billentyűlenyomásokkal lehet meghatározni: ’l’: Lagrange ’b’: Bézier ’c’: Catmull-Rom

Ezen billentyűk lenyomásakor az aktuális görbe, ha létezik, megsemmisül és az új görbe kontrollpontjainak megadásához kezdhetünk. A görbe kontrollpontjai az egér bal gombjának lenyomásakor a kurzor alá kerülnek, azaz a bemeneti csővezetéknek a kimeneti transzformáció inverzét kell produkálnia. Az egér jobb gombjának lenyomásával egy közeli (10 centiméternél közelebbi), már létező kontrollpont kiválasztható. A kiválasztott kontrollpont addig követi a kurzort, amíg el nem engedjük a jobb gombot. A ’T’ billentyűvel az aktuális és jövőbeli Catmull-Rom görbék tenzióparamétere 0.1-gyel növelhető, a ’t’ billentyűvel ugyanennyivel csökkenthető. A kontrollpont és tenzióparaméter megváltoztatását a görbe alakja rögtön követi, azaz ilyenkor újra azt kell rajzolni.